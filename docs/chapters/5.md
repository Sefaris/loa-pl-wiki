# Rozdział V

# Wątek główny

## Nieznany artefakt

__Zleca: Kharador__

Kharador mówi nam, że Selena może nam pomóc w sprawie nieznanego artefaktu, który zabraliśmy Adrionowi. Udajemy się do Świątyni w Wolnym Obozie i rozmawiamy z kobietą. Dowiemy się od niej, że aby wykorzystać moc artefaktu musimy odprawić rytuał. Po rozmowie z nią używamy zwoju, który nam dała. Następnie polecam zapisać sobie lokalizację teleportacji na Kostce, aby ułatwić sobie tutaj podróż, gdyż będziemy wracać do tego miejsca. Rozmawiamy z Seleną i wchodzimy z nią i resztą magów do jaskini. Następnie bronimy magów przed potworami, podczas gdy oni przeprowadzają rytuał. Po rytuale rozmawiamy z Seleną i wypytujemy ją o to, czego się dowiedziała. Dowiadujemy się, że planem Magusa jest przyzwania Awatara Beliara. Naszym zadaniem jest teraz zdobycie serc trzech różnych istot, aby stworzyć eliksir, który pomoże naw w walce ze sługą Boga Ciemności i Magusem.

Naszym pierwszym celem jest Nieumarły Ksiażę Tristram, którego znajdziemy w świątyni Opuszczonej Wioski Górniczej. Gdy wejdziemy już na sam szczyt, spotkamy tam Julianę i Fionę. Dowiemy się o tym, że wcześniej zablokowane wejście, zostało przez nie i ich towarzyszy odsłonięte. Zabijamy nieumarłych przed świątynią. W ciele jednego z nich znajdziemy list zaadresowany do Fiony, który można jej oddać. Dostaniemy za to dodatkowe punkty doświadczenia. Wchodzimy do świątyni i pokonujemy przeciwników w pierwszej sali. Następnie otwieramy drzwi na ledwo i schodzimy w dół. Otwieramy kolejne drzwi i po pokonaniu przeciwników wciskamy duży przycisk znajdujący się przy ścianie. Za nami przy ścianie pojawi się skrzynia. Zabieramy z niej klucz i wracamy do pierwszej sali. Teraz otwieramy drzwi na wprost i schodzimy w dół. Dotrzemy do sali z trzema drzwiami. Otwieramy drzwi na wprost i schodzimy w dół, gdzie ponownie otwieramy drzwi na wprost i trafiamy do sali z pentagramem. Pokonujemy szkielet i zabieramy z niego kolejny klucz. Wracamy na początek sali i tym razem otwieramy drzwi po lewej. Wchodzimy do "biblioteki", gdzie pokonujemy kolejne szkielety. Następnie otwieramy skrzynię znajdującą się zaraz przy drzwiach wejściowych do "biblioteki". Teraz otwieramy ostatnie drzwi i pokonujemy Nieumarłego Księcia Tristrama. Zabieramy jego serce i wracamy do Seleny.

Kolejnym celem jest Lodowa Bestia, która zamieszkuje Lodową Krainę. W celu ochrony przed zimnem, które może trwale unieruchomić naszą postać, dostajemy zwój ochrony przed zimnem. Jeśli nie byliśmy na tym etapie w Lodowej Krainie, Orin może nam wyjaśnić, jak się tam dostać. Po dotarciu na miejsce przechodzimy przez obóz ekspedycji i zmierzamy cały czas pod górę. W okolicy kamiennego kręgu, kiedy pasek zamrożenia zaczyna nam gwałtownie spadać, używamy zwoju z zaklęciem. 

![image info](https://i.imgur.com/P5TgIYt.png)

Następnie kontynuujemy trasę. Kiedy zauważymy ciała martwych rekrutów w towarzystwie dwóch lodowych golemów, jesteśmy w dobrym miejscu. Zaraz po prawej powinniśmy znaleźć Lodową Bestię, która strzeże skarbu. Zabijamy ją, zabieramy jej serce i wracamy do Seleny.

> Przed pokonaniem Ognistego Smoka, warto nauczyć się pozyskiwania płyt pancerza pełzaczy od myśliwego Ochy w Obozie Garvsa, co też pozwoli na usuwanie smoczych łusek. Zrobi on nam z nich jeden z najlepszych pancerzy w grze. Szczegóły w zadaniu z III. rozdziału __Smocze łuski__.

Trzecią istotą do pokonania jest Ognisty Smok, który znajduje się w Wulkaniczej Grocie, którą znajdziemy dalej od miejsca, gdzie Selena przeprowadzała z innymi magami rytuał. Kobieta wręcza nam zwój teleportacyjny pod Grotę, aczkolwiek można skorzystać też z Kostki. Wchodzimy do jaskini i idziemy do miejsca, które jest zablokowane przez płomienie. Można je ominąć poprzez założenie amuletu "Smocza łuska", który zdobywaliśmy w zadaniu  __Niezawodne przeczucie__ z III. rozdziału. Jeśli go nie zrealizowaliśmy i teraz nie planujemy tego zrobić, wracamy do Seleny. Powie nam, że amulet może posiadać kupiec Dandarius. Idziemy do Górnej Dzielnicy i pytamy go o amulet. Zostaniemy poinformowani, że obecnie posiada go Edward. Idziemy do niego i kupujemy za 8000 roperi. Amulet działa tylko dziesięć sekund po założeniu, więc zakładamy go tuż przed płomieniamy i szybko przez nie przechodzimy. Po wejściu do Wulkaniczej Groty idziemy do góry i wskakujemy w miejsce ukazane na poniższej grafice.

![image info](https://i.imgur.com/ed9EY1x.png)

Następnie kierujemy się w dół groty. Po zejściu na dół idziemy prosto przez skały.

![image info](https://i.imgur.com/4LwCsCR.png)

Potem idziemy cały czas prosto, aż natrafimy na arenę ze smokiem. Zabijamy go, a następnie zabieramy serce i łuski. Wracamy do Seleny, która następnie skieruje nas do Kharadora, który ma nam pomóc uwarzyć miksturę. Conservatio wręcza nam przepis, na podstawie którego tworzymy "Eliksir Giganta". Jeśli nie posiadamy na wyposażeniu czystego alkoholu, można go kupić od ręki u Sargona w Klasztorze. Po uwarzeniu mikstury wracamy do Kharadora, który powie nam, że Selena zlokalizowała świątynię, w której ma się odbyć przywołanie Awatara Beliara. Idziemy do Świątyni w Wolnym Obozie i rozmawiamy z kobietą, co następnie rozpoczyna VI. rozdział. 

## Starzy znajomi

__Zleca: Kharador__

Kharador mówi nam, że Admirał Kondstredt chce nas widzieć. Stoi zaraz obok. Po rozmowie z nim zadanie się kończy.

## Ostatnie pożegnanie

__Zleca: Kharador__

Kharador informuje nas, że Książę Albrecht popełnił samobójstwo. Modlimy się nad jego ciałem i tym samym kończymy zadanie.

# Środkowa Dzielnica

## Tajna sprawa

> Zadanie należy wykonać przed zrobieniem zadania __Potępienie u źródła__ z III. rozdziału.

__Zleca: Dex__

Dex prosi nas o pomoc w okradnięciu Vanadiuma. Po rozmowie z nim idziemy do alchemika i kradniemy mu jego klucz. Następnie idziemy na piętro w jego domu i otwieramy szafę. Czytamy znalezioną w szafie notatkę i podchodzimy do prawej poduszki. Następnie wchodzimy z nią w interakcję i zbieramy spod niej instrukcję, z którą idziemy do Dexa. Po rozmowie z Dexem idziemy za nim do magazynu. Tutaj zadanie się rozwidla:

<!-- tabs:start -->

#### __Otwieramy magazyn__

Po prostu otwieramy magazyn. Po zrobieniu paru kroków zostajemy powaleni. Wychodzimy z magazynu i rozmawiamy z Dexem. Okazuje się, że nas wykiwał.

#### __Usypiamy Dexa__

Przed otworzeniem magazynu dajemy Dexowi piwo nasenne. Gdy zaśnie, otwieramy magazyn i opróżniamy go w całości. Następnie wychodzimy z magazynu i rozmawiamy z rekrutem. Podczas rozmowy możemy oddać mu złoto lub zatrzymać je dla siebie. Jeśli zdecydujemy się je zatrzymać to __zadanie trafi do niezaliczonych__.


<!-- tabs:end -->

# Farma Orina

## Sergej w potrzebie

__Zleca: Sergej__

Sergej informuje nas o tym, że w lasach przy Farmie Orina pojawiły się stada lodowych wilków. Idziemy z nim na polowanie. Po zabiciu trzech wilków Sergej nas zagada i powie nam, że został raniony w nogę. Po rozmowie Sergej wraca na farmę, a my musimy sami pozbyć się reszty wilków i zębaczy. Druga grupa wilków znajduje się za polem, na którym pracuje Gose, w stronę przejścia do Lodowej Krainy. Po zabiciu wszystkich potworów wracamy do Sergeja. Po wszystkim idziemy odebrać nagrodę od Orina.

# Klasztor

## Na szczycie

> To zadanie należy wykonać przed przeprowadzaniem rytuału z Seleną w zadaniu [Nieznany artefakt](#nieznany-artefakt). Inaczej przepadnie.

__Zleca: Kharador__

Kharador chce zorganizować spotkanie z najważniejszymi osobami na wyspie, w celu przeprowadzenia dyskusji dotyczącej przyszłości wyspy. Prosi on nas, abyśmy opowiedzieli mu trochę o ważnych osobach na wyspie. Wybieramy po kolei opcje dialogowe, a następnie zadanie się kończy.
