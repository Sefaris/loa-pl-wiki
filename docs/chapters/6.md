# Rozdział VI

Poniżej mapa przedstawiająca Pustynię i jej ważniejsze lokacje.

![image info](https://i.imgur.com/zOC8GoC.png)

# Wątek główny

> Przed wyruszeniem z Calvinem na Pustynię warto się wyposażyć w lepszy ekwipunek. Jeśli gramy gwardzistą, to Gibralter w Porcie sprzeda nam ciężki pancerz gwardzisty. Jeśli gramy berserkiem to będziemy mogli kupić nowy pancerz u Worina, zaś jako mag będziemy mogli kupić lepszą szatę u Kharadora.

## Wyprawa na Pustynię

__Zleca: Calvin__

Po zakończeniu rozmowy z Seleną zaczepiamy Calvina, z którym udajemy się na Pustynię. Możemy się z tym jeszcze wstrzymać do momentu nabycia lepszej ochrony. Po wejściu na nową mapę znowu rozmawiamy z Calvinem i ruszamy do obozu zaopatrzeniowego. Okazuje się, że został zaatakowany przez orków, w związku z czym Calvin zostaje na miejscu, a my musimy trafić samemu do Obozu Sojuszu. Na jednej z drewnianych skrzynek w obozie znajduje się klucz. Podnosimy go, przyda nam się później, natomiast do samego Obozu Sojuszu kierujemy się cały czas prosto.

![image info](https://i.imgur.com/LzUYeiP.png)

Ścieżka ta zaprowadzi nas do zniszczonej wieży. Stąd obieramy kierunek przedstawiony na poniższej grafice:

![image info](https://i.imgur.com/rS825du.png)

W Obozie Sojuszu rozmawiamy z Cortezem. Poleci nam on udać się do Orica i Ajaxa.

> Warto jednak najpierw porozmawiać z Chartusem i wyczerpać wszystkie możliwe opcje dialogowe. W pewnym momencie wręczy nam mapę Pustyni.

Teraz wykonujemy zdanie __[Zwiad w ruinach](#zwiad-w-ruinach)__ i nawiązujemy sojusz z orkiem Nazoschem. Powie on nam, że aby odciągnąć orków od Świątyni Przebudzenia, trzeba podpalić kamienny szpon, który sprowokuje orków do walki. Aby to zrobić, musimy zebrać dwa dziwne kryształy, by zdjąć barierę chroniącą szpon oraz pokonać orkowego wodza Zakama i jego szamana. Pierwszy kryształ jest w tej samej świątyni co ork Nazosch. Drugi kryształ znajduje się w północno-zachodnim obozie orków w jaskini (początek solucji). Wchodzimy do jaskini i naciskamy przełącznik na jednej z kolumn, a następnie wskakujemy na platformę na wodzie. Poniższa grafika ukazuje przycisk oraz platformę, na jaką mamy wskoczyć.

![image info](https://i.imgur.com/6vW6GXB.png)

Następnie przełączamy przełącznik na górze i wskakujemy do wody. Otworzyła nam się brama w wodzie, przez którą przepływamy i w następnej części jaskini wychodzimy na brzeg z lewej strony i przechodzimy górą przez barykadę orków. Następnie zeskakujemy na dół, zabijamy orków i przeszukujemy skrzynie. Wchodzimy po drabinie i otwieramy sobie wyjście przełącznikiem. Z dwoma kryształami udajemy się do obozu wodza Zakama, który jest zaznaczony na mapie dołączonej do solucji. Można sobie ułatwić sprawę i sprowokować jaszczuroczłeków, by zaatakowały obóz Zakama. W tym celu należy wykonać zadanie __[Gdzie dwóch się bije](#gdzie-dwóch-się-bije)__. Po dotarciu do obozu zabijamy orków. Następnie w pomieszczeniach znajdujących się po obu stronach kraty umieszczamy kryształy. Wchodzimy do pomieszczenia, które przedtem było zamknięte i walczymy z Zakamem i Worschakiem. Po zebraniu artefaktu z ciała Zakama, w obozie pojawi się Nazosch.

> Podczas rozmowy z Nazoschem zostaniemy zapytani przez niego, czy chcemy użyć artefaktu od razu, czy też mamy coś jeszcze do zrobienia. Jeśli chcemy coś jeszcze porobić w grze, to jest to ostatni moment.

## Do utraty tchu

__Zleca: Nazosch__ 

Po użyciu artefaktu kierujemy się na północ prosto do Świątyni Przebudzenia. Przed wejściem do świątyni spotkamy Krwawego Tytana, jednak jeśli macie problem z jego pokonaniem, to można zamrozić go bryłą lodu albo po prostu przebiec obok niego i wejść do środka świątyni. Gdy już jesteśmy wewnątrz, idziemy cały czas na wprost do sali z zamkniętym przejściem. Poniższe zrzuty ekranu prezentują kolejność przełączania przełączników.

![image info](https://i.imgur.com/qhWxfmh.png)

![image info](https://i.imgur.com/fTHXQJn.png)

Wchodzimy do następnej sali i wybijamy przeciwników. Następnie otwieramy wielką bramę naciskając prawy przełącznik.

![image info](https://i.imgur.com/CAzEfoS.png)

Przechodzimy przez bramę i walczymy z dwoma Panami Cienia oraz ognikami. Zabicie każdego ognika odbiera nam sporą część zdrowia, dlatego też cały czas musimy się leczyć. Po pokonaniu ogników i Panów Cienia idziemy do następnej sali. Następnie schodzimy w dół po schodach. Rozmawiamy z szamanem, który przyzwał Sługę. Po rozmowie z nim walczymy z orkami oraz Sługą. Po pokonaniu Sługi wracamy po schodach do góry i wychodzimy na sam szczyt świątyni, wcześniej przejście było zablokowane kratą. Konfrontujemy się z Magusem. Podczas rozmowy ześle on na nas pewną iluzję, która przeniesie nas do nowej lokacji. W niej wystarczy po prostu iść przed siebie i rozmawiać z iluzjami. __Po porozmawianiu z iluzją Adriona, trzeba wybrać teleport po lewej, by przejść dalej.__ Po pokonaniu własnej iluzji, wracamy do rzeczywistości. Alternatywnie wystarczy zrzucić się na sam dół lokacji, dzięki czemu wrócimy do Magusa. Kontynuujemy z nim rozmowę. Na końcu decydujemy czy chcemy z nim walczyć, czy puścić wolno.

##  Przeminęło z wiatrem

__Zleca: Ajax__

Ajax każe nam pomóc Cortezowi, któremu zaginął oddział. Rekrut powie nam, że należy szukać oddziału gdzieś na północy. Lokalizacje poszczególnych członków oddziału są zaznaczone ma mapie Pustyni dołączonej do solucji oraz na dołączonych screenach po niżej.

1. Dowódca Jim - rozmawiamy z Jimem i pytamy się, gdzie są jego pozostali towarzysze. Po krótkiej rozmowie poleci nam ich poszukać i zdać mu raport.
![image info](https://i.imgur.com/oyOEW2M.png)

2. Raimund - znajduje się w namiocie zaraz pod chatką, w której przebywa Jim.
 
![image info](https://i.imgur.com/KnmV0Y9.png)

3. Irios - również znajduje się bezpośrednio pod chatką, w której przebywa Jim.

![image info](https://i.imgur.com/aPvR2Gy.png)

Po odnalezieniu Raimunda i Iriosa przekazujemy wieści Jimowi. Następnie wracamy do Corteza, a potem zdajemy raport Ajaxowi.


## Zwiad w ruinach

__Zleca: Ajax__

Ajax pros nas, abyśmy udali się do Flinta i pomogli mu ze zbadaniem ruin świątyni na północnym wschodzie. Po dotarciu do ruin rozmawiamy z Filntem. Następnie schodzimy na dół do świątyni i skręcamy w lewo. Na jej samym końcu znajdziemy dziwny kryształ, który podnosimy. Następnie wracamy na środek świątyni i idziemy cały czas prosto, aż natrafimy na przyjaznego orka. Rozmawiamy z Nazoschem, a następnie zdajemy raport Flintowi. Po wszystkim wracamy do Ajaxa.

## Gdzie dwóch się bije

__Zleca: Ajax__

Ajax mówi nam, że Calvin ma pomysł na pozbycie się orków z zachodu. Rozmawiamy z Calvinem, który mówi nam, żebyśmy spotkali się z nim w obozie zaopatrzeniowym. Tutaj mamy dwie opcje ukończenia zadania:

1. Idziemy do obozu zaopatrzeniowego na spotkanie z Calvinem. Wyjaśni on nam swój plan, po czym podążamy za nim. Po pewnym czasie zatrzyma się i nas zagada, wręczy nam zwój przemiany w jaszczura i poleci zakraść się do pobliskiego obozu jaszczuroczłeków i ukraść im jajo smoka oraz podrzucić orkowy topór. Po podniesieniu smoczego jaja nasza postać automatycznie wyrzuci topór, po czym zostaniemy przeteleportowani niedaleko obozu orków. Rozmawiamy z Calvinem i po wszystkim wracamy zdać raport Ajaxowi. 

2. Przed udaniem się do Obozu Zapatrzeniowego sami idziemy do obozu jaszczuroczłeków, zabijamy ich i kradniemy smocze jajo. Następnie idziemy do obozu zaopatrzeniowego na spotkanie z Calvinem. Wyjaśni on nam swój plan, po czym podążamy za nim. Po pewnym czasie zatrzyma się i nas zagada, jeśli podczas rozmowy będziemy mieli przy sobie smocze jajo to Calvin się wkurzy, że zniszczyliśmy jego plan, ale zadanie zostanie pomyślnie zakończone.

## Gdzie jest Jenkins?

__Zleca: Dragor__

Dragor prosi nas o odnalezienie swojego kumpla Jenkinsa, który zszedł do świątyni i już nie wrócił. Schodzimy do znajdującej się tuż obok świątyni i na środku znajdujemy ciało Jenkinsa. Zabieramy amulet z jego ciała i wracamy do Dragora.

## W poszukiwaniu odpowiedzi

__Zleca: Ramsus__

Ramsus prosi nas o pomoc w zebraniu informacji na temat przeszłości orków zamieszkujących Pustynię. Po rozmowie z Ramsusem schodzimy do świątyni i kierujemy się cały czas prosto, aż natrafimy na przyjaznego nam orka Nazoscha. Wyczerpujemy wszystkie opcje dialogowe Nazoscha i wracamy do Ramsusa z odpowiedziami.
Odpowiedzi na pytania:

1. Plemiona orków - opcja dialogowa numer 3: __Plemię topora, plemię krwi, plemię czaszki, plemię pisma.__

2. Znak mocy - odpowiedź: __Broń.__

3. Dlaczego pisma się kończą - ostatnia opcja dialogowa: __Plemię pisma zostało wymordowane przez inne plemiona.__

Po udzielieniu poprawnych odpowiedzi na wszystkie pytania, zadanie się kończy.
